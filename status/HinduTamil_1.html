<!DOCTYPE html>
<html lang="en">
<head><base href="https://rss-bridge.org/bridge01/" target="_blank">
    <meta charset="UTF-8">
    <meta name="viewport" content="width=device-width, initial-scale=1.0"/ >
    <meta name="description" content="RSS-Bridge" />
    <title>HinduTamil - Crime</title>
    <link href="static/style.css?2023-03-24" rel="stylesheet">
    <link rel="icon" type="image/png" href="static/favicon.png">

    
        <link
            href="?action=display&amp;bridge=HinduTamilBridge&amp;topic=crime&amp;format=Atom"
            title="Atom"
            rel="alternate"
            type="application/atom+xml"
        >
	
        <link
            href="?action=display&amp;bridge=HinduTamilBridge&amp;topic=crime&amp;format=Json"
            title="Json"
            rel="alternate"
            type="application/json"
        >
	
        <link
            href="?action=display&amp;bridge=HinduTamilBridge&amp;topic=crime&amp;format=Mrss"
            title="Mrss"
            rel="alternate"
            type="application/rss+xml"
        >
	
        <link
            href="?action=display&amp;bridge=HinduTamilBridge&amp;topic=crime&amp;format=Plaintext"
            title="Plaintext"
            rel="alternate"
            type="text/plain"
        >
	
        <link
            href="?action=display&amp;bridge=HinduTamilBridge&amp;topic=crime&amp;format=Sfeed"
            title="Sfeed"
            rel="alternate"
            type="text/plain"
        >
	
    <meta name="robots" content="noindex, follow">
</head>

<body>
    <div class="container">

        <h1 class="pagetitle">
            <a href="https://www.hindutamil.in/" target="_blank">HinduTamil - Crime</a>
        </h1>

        <div class="buttons">
            <a href="./#bridge-HinduTamilBridge">
                <button class="backbutton">← back to rss-bridge</button>
            </a>

                            <a href="?action=display&amp;bridge=HinduTamilBridge&amp;topic=crime&amp;format=Atom">
                    <button class="rss-feed">
                        Atom                    </button>
                </a>
                            <a href="?action=display&amp;bridge=HinduTamilBridge&amp;topic=crime&amp;format=Json">
                    <button class="rss-feed">
                        Json                    </button>
                </a>
                            <a href="?action=display&amp;bridge=HinduTamilBridge&amp;topic=crime&amp;format=Mrss">
                    <button class="rss-feed">
                        Mrss                    </button>
                </a>
                            <a href="?action=display&amp;bridge=HinduTamilBridge&amp;topic=crime&amp;format=Plaintext">
                    <button class="rss-feed">
                        Plaintext                    </button>
                </a>
                            <a href="?action=display&amp;bridge=HinduTamilBridge&amp;topic=crime&amp;format=Sfeed">
                    <button class="rss-feed">
                        Sfeed                    </button>
                </a>
            
                    </div>

                    <section class="feeditem">
                <h2>
                    <a
                        class="itemtitle"
                        href="https://www.hindutamil.in/news/crime/1329088-police-arrest-2-person-who-are-abuse-police-at-marina-beach.html?frm=rss_more_article"
                    >சென்னை மெரினாவில் போலீஸாரை ஆபாசமாக திட்டி மிரட்டிய நபர், பெண் தோழி கைது</a>
                </h2>

                                    <time datetime="2024-10-21 15:14:00">
                        2024-10-21 15:14:00                    </time>
                    <p></p>
                
                                    <p class="author">by: செய்திப்பிரிவு</p>
                
                <!-- Intentionally not escaping for html context -->
                <p><img src="https://static.hindutamil.in/hindu/uploads/news/2024/10/21/xlarge/1329088.jpg"></p> 							<div class="pgContent" data-id="tp"><p><strong>சென்னை: </strong>சென்னை மெரினா கடற்கரையில் ரோந்து போலீஸாரை ஆபாசமாக பேசி திட்டி, மிரட்டல் விடுத்த நபர் தனது பெண் தோழியுடன் கைது செய்யப்பட்டுள்ளார்.</p>    <p>இரவு 10 மணிக்கு மேல் மெரினா கடற்கரையில் பொது மக்களுக்கு அனுமதி இல்லை. மீறி இருப்பவர்களை ரோந்து போலீஸார் அனுப்பி வைத்து விடுவார்கள். அதன்படி, நேற்று (அக்.20) நள்ளிரவு 12.30 மணியளவில் மெரினா உட்புறச் சாலை வழியாக (பட்டினப்பாக்கம் - மெரினா உட்புறச்சாலை) மயிலாப்பூர் காவல் நிலைய போலீஸார் ரோந்து பணியில் ஈடுபட்டிருந்தனர். அப்போது, அந்த சாலையில் காரை நிறுத்தி, ஒரு ஆணும் பெண்ணும் ஜோடியாக நெருக்கமாக நின்று பேசிக் கொண்டிருந்தனர். இதையடுத்து, அங்கு சென்ற ரோந்து போலீஸார், அங்கிருந்து செல்லும்படி அவர்களிடம் அறிவுறுத்தினர்.</p>    <p>இதனால், ஆத்திரம் அடைந்த இருவரும் போலீஸாரை இழிவாக பேசியதோடு அநாகரிகமாக நடந்து கொண்டனர். இதனால், உஷாரான ரோந்து போலீஸார் இருவரையும் வீடியோ பதிவு செய்தவாறு &quot;நீங்கள் யார்&quot; என வினவினர். இதனால், ஆத்திரம் அடைந்த ஜோடி&quot;எங்களை வீடியோ எடுக்கிறீர்களா? &quot;நான் உதயநிதி ஸ்டாலினை இங்கேயே கூப்பிடுவேன் பாக்குறியா&quot; என பேசியதோடு, &quot;உன்னால் முடிந்ததை பாரு.. என்னால் காரை எடுக்க முடியாது, உங்க அட்ரஸ் எடுத்து எல்லாத்தையும் காலி பண்ணி விடுவேன்&quot; என அந்த நபர் மிரட்டினார்.</p>    <p>பின்னர், அங்கிருந்து இருவரும் காரை எடுத்துக் கொண்டு தப்பிச் சென்றனர். இன்று காலை முதல் இந்த வீடியோ சமூக வலைதளங்களில் வைரலானது. இது ஒருபுறம் இருக்க, பாதிப்புக்கு உள்ளான ரோந்து காவலர் சிலம்பரசன் இந்த விவகாரம் குறித்து மயிலாப்பூர் காவல் நிலையத்தில் புகார் அளித்தார். அதன்படி, மிரட்டல், பணி செய்ய விடாமல் தடுத்தல் உட்பட 4 பிரிவுகளின் கீழ் போலீஸார் வழக்குப் பதிந்து விசாரித்தனர். விசாரணையில், நள்ளிரவில் ரோந்து போலீஸாரை மிரட்டி தப்பியது வேளச்சேரி காமராஜபுரத்தைச் சேர்ந்த சந்திர மோகன் (42) என்பதும், உடனிருந்தது அவரது பெண் தோழி மயிலாப்பூரைச் சேர்ந்த தனலட்சுமி (42) என்பதும் தெரியவந்தது. இருவரும் சம்பவ நேரத்தில் மது போதையில் இருந்ததாக போலீஸ் தரப்பில் தெரிவிக்கப்பட்டது. மயிலாப்பூரில் உள்ள தங்கும் விடுதி ஒன்றில் தங்கி இருந்தபோது போலீஸார் அவர்களை சுற்றி வளைத்து கைது செய்தனர்.</p></div> <div class="pgContent" data-id="1">    <p>வசதி படைத்த சந்திரமோகன், பப் ஒன்றில் நிர்வாகியாக உள்ளார். தொடர்ந்து விசாரணை நடைபெற்று வருகிறது. இதுஒருபுறம் இருக்க, &ldquo;சம்பவத்தன்று இரவு மெரினா கடற்கரை உட்புற சாலையில் நானும், எனது பெண்தோழியும் காரில் வெளியே சாப்பிட நின்று கொண்டிருந்தோம். அப்போது, போலீஸ் அங்கிருந்த எல்லோரையும் எழுப்பினர். மொத்தமாக எழுப்பும்போது எனக்கு கோபம் வந்தது. என்னிடம் போலீஸ் வந்து வெளியேறும்படி சொல்லும்போது நான் வாக்குவாதம் செய்ய ஆரம்பித்தேன். அதிக மதுபோதையில் இருந்ததால் இவ்வாறு நடந்து விட்டது. என்னை மன்னித்து விடுங்கள்&rdquo; என சந்திரமோகன் மன்னிப்பு கேட்டு வீடியோ ஒன்றை வெளியிட்டுள்ளார்.</p></p></p></div>  							 							  						
                
                            </section>
                    <section class="feeditem">
                <h2>
                    <a
                        class="itemtitle"
                        href="https://www.hindutamil.in/news/crime/1329082-bomb-threat-to-nellai-aravind-eye-hospital-police-enquiry.html?frm=rss_more_article"
                    >நெல்லை அரவிந்த் கண் மருத்துவமனைக்கு வெடிகுண்டு மிரட்டல்: போலீஸார் சோதனை</a>
                </h2>

                                    <time datetime="2024-10-21 13:37:00">
                        2024-10-21 13:37:00                    </time>
                    <p></p>
                
                                    <p class="author">by: அ.அருள்தாசன்</p>
                
                <!-- Intentionally not escaping for html context -->
                <p><img src="https://static.hindutamil.in/hindu/uploads/news/2024/10/21/xlarge/1329082.jpg"></p> 							<div class="pgContent" data-id="tp"><p><strong>திருநெல்வேலி:</strong> திருநெல்வேலியில் பிரபல தனியார் கண் மருத்துவமனையான அரவிந்த் கண் மருத்துவமனைக்கு வெடிகுண்டு மிரட்டல் விடுவிக்கப்பட்டதால் பரபரப்பு ஏற்பட்டது. இதையடுத்து வெடிகுண்டு நிபுணர்கள் நடத்திய சோதனைக்கு பிறகு அது வெறும் புரளி என தெரியவந்தது. மிரட்டல் விடுத்தது மருத்துவமனையின் முன்னாள் ஊழியர் என்பதும் விசாரணையில் தெரியவந்துள்ளது.</p>    <p>திருநெல்வேலி சந்திப்பு பகுதியில் அரவிந்த தனியார் மருத்துவமனை செயல்பட்டு வருகிறது. இம்மருத்துவமனையில் ஏழை எளிய நடுத்தர மக்களுக்கு இலவசமாகவும், சலுகை விலையிலும் கண் அறுவை சிகிச்சை செய்யப்படுகிறது. இதுபோல் வசதி படைத்தவர்களுக்கும் அவர்களின் வசதிக்கேற்ப நவீன முறையில் அறுவை சிகிச்சை செய்யப்படுவதால் நாள்தோறும் இம்மருத்துவமனைக்கு திருநெல்வேலி மட்டுமின்றி சுற்றுவட்டார மாவட்டங்களில் இருந்தும், கேரளத்திலிருந்தும் ஆயிரக்கணக்கானோர் சிகிச்சைக்கு வருகிறார்கள். இம்மருத்துவமனையின் கிளைகள் மதுரை, கோவையிலும் கிளைகள் உள்ளன.</p>    <p>இதனால் தினமும் அரவிந்த் கண் மருத்துவமனை பரபரப்புடன் செயல்படும். இந்நிலையில் இங்கு பணிபுரியும் செவிலியர் ஆறுமுகம் என்பவருக்கு இன்று மர்ம நபர் ஒருவர் செல்போனில் தொடர்பு கொண்டு உங்கள் மருத்துவமனையில் வெடிகுண்டு வைத்துள்ளேன். இன்னும் சிறிது நேரத்தில் அது வெடித்து சிதறும் என கூறியுள்ளார் இதை தொடர்ந்து மருத்துவமனை நிர்வாகம் திருநெல்வேலி மாநகர காவல் துறை ஆணையரிடம் தகவல் தெரிவித்தது.</p>    <p>திருநெல்வேலி டவுன் உதவி ஆணையர் செந்தில்குமார் உள்ளிட்ட போலீஸாரும், வெடிகுண்டு நிபுணர்களும் உடனடியாக மருத்துவமனைக்கு வந்து கீழ்த்தளம் மற்றும் ஆறு தளங்களையும் மோப்ப நாய் உதவியுடன் சோதனையிட்டனர். இதனால் மருத்துவமனை வளாகத்தில் பரபரப்பு ஏற்பட்டது. ஒவ்வொரு அறையிலும் சல்லடை போட்டு தேடுதல் நடத்திய நிலையில் வெடிகுண்டு எதுவும் இல்லை என்பதும், மிரட்டல் வெறும் புரளி என்பதும் தெரியவந்தது.</p></div> <div class="pgContent" data-id="1">    <p>செவிலியருக்கு செல்போனில் பேசியவரின் எண்ணை போலீசார் தொடர்பு கொண்டபோது, அந்த செல்போன் சுவிட்ச் ஆப் செய்யப்பட்டிருந்தது. அந்த எண் யாருடையது, எங்கிருந்து அந்தநபர் பேசினார், அவரது பெயர் விவரங்கள் தொடர்பாக சைபர் கிரைம் போலீஸாரின் உதவியுடன் போலீஸார் கண்டுபிடிக்கும் முயற்சியில் இறங்கினர். இதையடுத்து செவிலியரை செல்போனில் தொடர்பு கொண்டவர் கோவையை சேர்ந்த மகேஷ் என்பது தெரியவந்தது.</p>    <p>அவர் கோவையிலுள்ள அரவிந்த் கண் மருத்துவமனையின் முன்னாள் கேன்டீன் ஊழியர் என்பதும் விசாரணையில் தெரிய வந்துள்ளது. இதையடுத்து அவரை பிடித்து விசாரிக்க மாநகர போலீஸார் தீவிரம் காட்டியுள்ளனர். திருநெல்வேலியில் நாள்தோறும் அதிக மக்கள் நெருக்கடியுடன் பரபரப்பாக இயங்கி வரும் பகுதியில் பிரபல கண் மருத்துவமனைக்கு வெடிகுண்டு மிரட்டல் விடுக்கப்பட்டது பெரும் பரபரப்பு ஏற்படுத்தியிருந்தது.</p></p></p></div>  							 							  						
                
                            </section>
                    <section class="feeditem">
                <h2>
                    <a
                        class="itemtitle"
                        href="https://www.hindutamil.in/news/crime/1328877-2-arrested-for-defrauding-533-grams-of-jewelery-pawned-in-private-bank.html?frm=rss_more_article"
                    >தனியார் வங்கியில் அடகுவைத்த 533 பவுன் நகைகள் மூலம் ரூ.2 கோடி மோசடி செய்ததாக 2 பேர் கைது</a>
                </h2>

                                    <time datetime="2024-10-21 04:58:00">
                        2024-10-21 04:58:00                    </time>
                    <p></p>
                
                                    <p class="author">by: செய்திப்பிரிவு</p>
                
                <!-- Intentionally not escaping for html context -->
                <p><img src="https://static.hindutamil.in/hindu/uploads/news/2024/10/21/xlarge/1328877.jpg"></p> 							<div class="pgContent" data-id="tp"><p><strong>சிவகங்கை: </strong>தனியார் வங்கியில் வாடிக்கையாளர்களால் அடகுவைக்கப்பட்ட 533 பவுன் நகைகள் மூலம் ரூ.2 கோடி மோசடி செய்ததாக வங்கியின் மேலாளர், பெண் துணை மேலாளர் கைது செய்யப்பட்டனர்.</p>    <p>சிவகங்கை மாவட்டம் கல்லலில் உள்ள தனியார் வங்கியில், மேலாளராக தஞ்சாவூர் மாவட்டம் பட்டுக்கோட்டை அருகேயுள்ள கோட்டைகுளத்தைச் சேர்ந்த விக்னேஷ் (34), துணை மேலாளராக சிவகங்கை மாவட்டம் காளையார்கோவில் அருகேயுள்ள புலிக்கண்மாயைச் சேர்ந்த ராஜாத்தி (38) ஆகியோர் பணிபுரிந்தனர்.</p>    <p>அண்மையில் இந்த வங்கியில்வாடிக்கையாளர்கள் அடகுவைத்த நகைகளை மண்டல மேலாளர் கிருஷ்ணகுமார் (49) ஆய்வு செய்தபோது, முறைகேடு நடந்திருப்பது தெரியவந்தது. விசாரணையில், வங்கி மேலாளர், துணை மேலாளர் ஆகியோர், 37 பேர் அடகுவைத்திருந்த 533 பவுன் நகைகளை எடுத்துவிட்டு, அதற்குப் பதிலாகபோலி நகைகளை வைத்திருந்ததும், கையாடல் செய்யப்பட்ட அசல்நகைகளை தங்களுக்குத் தெரிந்தவர்கள் பெயரில் மீண்டும் அதே வங்கியில் அடகு வைத்து பணம் எடுத்துள்ளதும் தெரியவந்தது. இதன் மூலம் ரூ.2 கோடி வரை மோசடி செய்தது தெரியவந்தது.</p>    <p>இதுகுறித்து மண்டல மேலாளர் கிருஷ்ணகுமார், சிவகங்கை மாவட்ட காவல் கண்காணிப்பாளர் டோங்கரே பிரவீன் உமேஷிடம் புகார் செய்தார். எஸ்.பி. உத்தரவின்பேரில், மாவட்ட குற்றப் பிரிவு ஆய்வாளர் மன்னவன் மற்றும் போலீஸார் விசாரணை நடத்தி, வங்கி மேலாளர் விக்னேஷ், துணைமேலாளர் ராஜாத்தி ஆகியோரைக் கைது செய்தனர். மேலும், ராஜாத்தி பணத்தைக் கொடுத்து வைத்திருந்த ரமேஷ் (48), அவரது மகன் சதீஷ் (21) ஆகியோரையும் பிடித்து, விசாரித்து வருகின்றனர்.</p></div> <div class="pgContent" data-id="1">    <p>இதுகுறித்து போலீஸார் கூறும்போது, &ldquo;வங்கி மேலாளர் விக்னேஷ் ஆன்லைன் சூதாட்டத்தில் பணத்தை இழந்துள்ளார். அதற்காக அடகு வைக்கப்பட்ட நகைகளைக் கொண்டு மோசடி செய்துள்ளார். அதேபோல, துணைமேலாளர் ராஜாத்தி, மோசடி பணத்தை பல்வேறு சொத்துகளில் முதலீடு செய்துள்ளார்&rdquo; என்றனர்.</p></p></p></div>  							 							  						
                
                            </section>
                    <section class="feeditem">
                <h2>
                    <a
                        class="itemtitle"
                        href="https://www.hindutamil.in/news/crime/1328514-email-bomb-threat-to-andaman-flight.html?frm=rss_more_article"
                    >சென்னை | அந்தமான் விமானத்துக்கு இ-மெயிலில் வெடிகுண்டு மிரட்டல் </a>
                </h2>

                                    <time datetime="2024-10-21 00:00:00">
                        2024-10-21 00:00:00                    </time>
                    <p></p>
                
                                    <p class="author">by: செய்திப்பிரிவு</p>
                
                <!-- Intentionally not escaping for html context -->
                <p><img src="https://static.hindutamil.in/hindu/uploads/news/2024/10/21/xlarge/1328514.jpg"></p> 							<div class="pgContent" data-id="tp"><p><strong>சென்னை:</strong> சென்னையில் இருந்து அந்தமான் புறப்பட இருந்த விமானத்துக்கு வெடிகுண்டு மிரட்டல் வந்ததால் பரபரப்பு ஏற்பட்டது. அந்தமானில் இருந்து சென்னைக்கு நேற்று பகல் 1 மணிக்கு வரும் ஸ்பைஸ் ஜெட் ஏர்லைன்ஸ் பயணிகள் விமானம், மீண்டும் பிற்பகல் 3 மணிக்கு அந்தமானுக்கு புறப்பட்டு செல்ல இருந்தது. அந்த விமானத்தில் அந்தமான் செல்வதற்காக 99 பயணிகள் சென்னை விமான நிலையத்தில் காத்திருந்தனர்.</p>    <p>அப்போது, சென்னையில் உள்ள ஸ்பைஸ் ஜெட் ஏர்லைன்ஸ் விமான நிறுவன ரீஜினல் மேனேஜர் அலுவலகத்துக்கு பிற்பகல் 2.30 மணியளவில் வந்த இ-மெயிலில், அந்தமான், டெல்லி, புனே, கோவா மற்றும் மும்பை ஆகிய இடங்களுக்கு செல்லும் ஸ்பெஸ் ஜெட் விமானங்களில் வெடிகுண்டுகள் வைக்கப் பட்டிருப்பதாகக் குறிப்பிடப்பட்டி ருந்தது. இதுபற்றி உடனடியாக சென்னை விமான நிலைய இயக்குநர் அலுவலகத்துக்கு தகவல் தெரிவிக்கப்பட்டது.</p>    <p><strong>வெடிகுண்டு நிபுணர்கள் சோதனை:</strong> சென்னையில் பிற்பகல் 3 மணிக்கு அந்தமானுக்கு ஸ்பைஸ் ஜெட் விமானம் புறப்படத் தயாரா னது. உடனடியாக அந்த விமானத்தில் பயணிகள் யாரையும் ஏற்றாமல், விமானம் தாமதமாக புறப்படும் என அறிவிக்கப்பட்டது. விமானத்துக்குள் வெடிகுண்டு நிபுணர்கள், மோப்பநாய்கள் உதவியுடன் தீவிரமாக சோதனை செய்தனர்.</p>    <p>விமான நிலைய ஓடுபாதை பகுதி மற்றும் பயணிகள்தங்கி இருக்கும் இடங்கள் ஆகிய இடங்களிலும் சோதனை நடத்தப் பட்டது. ஆனால் வெடிகுண்டு எதுவும் இல்லாததால், இது வழக்கமான வதந்தி என்பதை அதிகாரிகள் உறுதி செய்தனர். இதையடுத்து, 99 பயணிகளுடன் விமானம் மாலை 4.20 மணிக்கு சென்னையில் இருந்து அந்தமான் புறப்பட்டு சென்றது. இந்த வெடிகுண்டு மிரட்டல் தொடர்பாக சென்னை விமான நிலைய போலீஸார் வழக்குப் பதிவு செய்து விசாரணை நடத்தி வருகின்றனர்.</p></p></p></div>  							 							  						
                
                            </section>
                    <section class="feeditem">
                <h2>
                    <a
                        class="itemtitle"
                        href="https://www.hindutamil.in/news/crime/1328505-woman-lawyer-arrested-for-giving-cell-phone-to-prisoner-in-puzhal-jail.html?frm=rss_more_article"
                    >புழல் சிறையில் கைதிக்கு வீடியோ கால் பேச மொபைல் போன் கொடுத்த பெண் வழக்கறிஞர் கைது</a>
                </h2>

                                    <time datetime="2024-10-20 15:34:00">
                        2024-10-20 15:34:00                    </time>
                    <p></p>
                
                                    <p class="author">by: இரா.நாகராஜன்</p>
                
                <!-- Intentionally not escaping for html context -->
                <p><img src="https://static.hindutamil.in/hindu/uploads/news/2024/10/20/xlarge/1328505.jpg"></p> 							<div class="pgContent" data-id="tp"><p><strong>செங்குன்றம்: </strong>புழல் மத்திய சிறையில் நேர்காணலின் போது கைதிக்கு வீடியோ கால் பேச  மொபைல் போன் போன் கொடுத்த பெண் வழக்கறிஞரை போலீஸார் கைது செய்தனர்.  <br />    <br />  சென்னை புழல் மத்திய சிறையின் விசாரணை பிரிவில் அடிதடி வழக்கில் கைதான ஆனந்தன் என்கிற கல்லறை ஜான் அடைக்கப்பட்டுள்ளார். இந்நிலையில், நேற்று பார்வையாளர் நேரத்தின் போது, விசாரணை கைதி ஆனந்தனை பார்க்க, சென்னை -  கே.கே.நகரை சேர்ந்த பெண் வழக்கறிஞர் பிரியதர்ஷினி (26) சிறைக்கு வந்தார். </p>    <p>அப்போது, கைதி ஆனந்தனை பார்த்ததும், அவரிடம் பிரியதர்ஷினி, வீடியோ காலில் பேச தன் மொபைல் போனை கொடுத்துள்ளார். இதனை கண்காணிப்பு கேமரா காட்சிகள்  மூலம் அறிந்த சிறைக் காவலர்கள், கைதி ஆனந்தனுக்கு வழக்கறிஞர் பிரியதர்ஷினி கொடுத்த மொபைல் போனை பறிமுதல் செய்தனர்.</p>    <p>இதுகுறித்து, வழக்குப்பதிவு செய்த புழல் போலீஸார், வழக்கறிஞர் பிரியதர்ஷினியை கைது செய்தனர். தொடர்ந்து, அவரை காவல் நிலைய பிணையில் விடுவித்தனர் போலீஸார். மேலும், ஏற்கனவே சிறை வளாகத்தில் வாகனம் நிறுத்துவது தொடர்பாக சிறை காவலர்களிடம் வழக்கறிஞர் பிரியதர்ஷினி வாக்குவாதத்தில் ஈடுபட்டுள்ளார் என, கூறப்படுகிறது.</p>    <p><strong>கைதி ஆடையில் மறைத்து வைத்திருந்த கஞ்சா பறிமுதல்: </strong>புழல் மத்திய சிறையில், சிறை காவலர்களின் சோதனையின் போது அவ்வப்போது தடை செய்யப்பட்ட கஞ்சா, மொபைல் போன்கள் பறிமுதல் செய்யப்பட்டு வருகிறது. இந்நிலையில், நேற்று புழல் மத்திய சிறையின் விசாரணை பிரிவில் சிறை காவலர்கள் சோதனையில் ஈடுபட்டனர். அச்சோதனையில், கஞ்சா வழக்கு தொடர்பாக கொடுங்கையூர் போலீஸாரால் கைது செய்யப்பட்டு, கடந்த 10-ம் தேதி சிறையில் அடைக்கப்பட்ட, குடியாத்தத்தைச் சேர்ந்த இம்ரான் என்ற கைதி ஆடையில் கஞ்சாவை மறைத்து வைத்திருந்தது தெரிய வந்தது. இதையடுத்து, இம்ரானிடம் இருந்து கஞ்சாவை பறிமுதல் செய்தனர் சிறை அதிகாரிகள். இதுகுறித்து, புழல் போலீஸார் வழக்குப்பதிவு செய்து விசாரித்து  வருகின்றனர்.</p></p></p></div>  							 							  						
                
                            </section>
                    <section class="feeditem">
                <h2>
                    <a
                        class="itemtitle"
                        href="https://www.hindutamil.in/news/crime/1328471-accident-on-poonamallee-highway-7-people-treated.html?frm=rss_more_article"
                    >பூந்தமல்லி நெடுஞ்சாலையில் தாறுமாறாக ஓடிய கார் அடுத்தடுத்து வாகனங்களில் மோதி விபத்து: 7 பேருக்கு சிகிச்சை</a>
                </h2>

                                    <time datetime="2024-10-20 05:57:00">
                        2024-10-20 05:57:00                    </time>
                    <p></p>
                
                                    <p class="author">by: மு.வேல்சங்கர்</p>
                
                <!-- Intentionally not escaping for html context -->
                <p><img src="https://static.hindutamil.in/hindu/uploads/news/2024/10/20/xlarge/1328471.jpg"></p> 							<div class="pgContent" data-id="tp"><p><strong>சென்னை: </strong>சென்னையில் தாறுமாறாக ஓடிய கார் அடுத்தடுத்து வாகனங்கள் மீது மோதி விபத்துக்குள்ளானது. இதில் 2 குழந்தைகள் உள்பட 7 பேர் காயடைந்து மருத்துவமனைகளில் அனுமதிக்கப்பட்டுள்ளனர்.</p>    <p>சென்னை பூந்தமல்லி நெடுஞ்சாலையில் கீழ்ப்பாக்கத்தில் இருந்து சென்ட்ரல் நோக்கி செல்லும் வழியில் நேற்று மாலை வாகனங்கள் சென்று கொண்டிருந்தன. அப்போது, இன்னோவா கார் ஒன்று தாறுமாறாக பூந்தமல்லி நெடுஞ்சாலையில் சென்ட்ரல் நோக்கி சாலையில் சென்று கொண்டிருந்தது. அந்த கார், சாலையில் சென்றுகொண்டிருந்த இருசக்கர வாகனங்கள், ஆட்டோ மற்றும் கார் மீது பயங்கரமாக மோதிவிட்டு நிற்காமல் தொடர்ந்து சென்றது. இதில் ஆட்டோ, இருசக்கர வாகனங்கள் பலத்த சேதம் அடைந்து வாகன ஓட்டிகளுக்கும் காயம் ஏற்பட்டது.</p>    <p>2 பேருக்கும் தர்மஅடி: இதைக் கண்டு அதிர்ச்சி அடைந்த மற்ற வாகன ஓட்டிகள் அந்த காரை தங்களது வாகனங் களில் துரத்தி சென்றனர். வழியில் மீண்டும் அந்த கார், சாலையில் சென்ற மற்ற வாகனங்கள் மீது மோதிவிட்டு, கடைசியாக, வேப்பேரி காவல் ஆணையர் அலுவலகம் அருகில் ஒரு காரை இடித்துவிட்டு நின்றது. பின்னர், விபத்து ஏற்படுத்திய காரில் இருந்து இறங்கிய 2 பேர்அங்கிருந்து தப்பித்து ஓட முயன்றனர். ஆனால், பொதுமக்கள் அவர்கள் இருவரையும் மடக்கி பிடித்து, தர்ம அடி கொடுத்தனர். இதில், அவர்கள் இருவருக்கும் பலத்த காயம் ஏற்பட்டது.</p>    <p>ஒருவர் கைது: விரைந்து வந்த வேப்பேரி போக்குவரத்து போலீஸார், பொதுமக்களிடம் இருந்து அவர்கள் இருவரையும் மீட்டு, விசாரணை நடத்தினர். மேலும், காரை சோதனை செய்தபோது, அதில் உகாண்டா நாட்டு தூதரக ஆவணங்கள் இருந்ததைக் கண்டனர். அந்த ஆவணங்களை பறிமுதல் செய்தனர். இந்த விபத்தில் 2 குழந்தைகள் உள்பட 7 பேர் படுகாயம் அடைந்தனர்.</p></div> <div class="pgContent" data-id="1">    <p>அவர்கள் அனைவரும் அருகில் இருந்த மருத்துவமனைகளுக்கு சிகிச்சைக்காக அனுப்பிவைக்கப்பட்டனர். இந்த சம்பவம் குறித்து அண்ணா சதுக்கம் போக்குவரத்து புலனாய்வு பிரிவு போலீஸார் வழக்குப் பதிவு செய்து, காரை வேகமாக ஓட்டி வந்த அரும்பாக்கம் என்எஸ்கே நகரைச் சேர்ந்த ரமணி (60) என்ப வரைக் கைது செய்து விசாரணை நடத்தி வருகின்றனர்.</p></p></p></div>  							 							  						
                
                            </section>
                    <section class="feeditem">
                <h2>
                    <a
                        class="itemtitle"
                        href="https://www.hindutamil.in/news/crime/1328096-5-injured-in-puducherry-car-accident-police-on-investigation.html?frm=rss_more_article"
                    >புதுச்சேரியில் தாறுமாறாக ஓடிய கார் மோதி 5 பேர் காயம் - 8 பேரிடம் விசாரணை</a>
                </h2>

                                    <time datetime="2024-10-19 15:44:00">
                        2024-10-19 15:44:00                    </time>
                    <p></p>
                
                                    <p class="author">by: அ.முன்னடியான்</p>
                
                <!-- Intentionally not escaping for html context -->
                <p><img src="https://static.hindutamil.in/hindu/uploads/news/2024/10/19/xlarge/1328096.jpg"></p> 							<div class="pgContent" data-id="tp"><p><strong>புதுச்சேரி: </strong>காலாப்பட்டில் இருந்து இசிஆர் சாலை வழியாக புதுச்சேரி நோக்கி இன்று பிற்பகல் தமிழக பதிவெண் கொண்ட கார் ஒன்று வந்தது. அந்த கார் ராஜீவ் காந்தி சிலை அருகே வந்தபோது அதிகவேகமாகவும், தாறுமாறாகவும் ஓடியது. மேலும் அந்த வழியாக சென்ற இருசக்கர வாகனங்கள் மீது மோதிவிட்டு நிற்காமல் சென்றது. உடனே அந்த காரை பொதுமக்கள் துரத்திச் சென்றனர். இது சம்மந்தமாக போக்குவரத்து போலீஸாக்கு தகவல் தெரிவிக்கப்பட்ட நிலையில், அவர்களும் அந்த காரை பின்தொடர்ந்தனர்.</p>    <p>கார் ராஜீவ்காந்தி சிலை, இந்திரா காந்தி சிலை, நெல்லித்தோப்பு சிக்னல் வழியாக மீண்டும் இந்திரா காந்தி சிலை நோக்கி சென்றது. இதில் வழிநெடுக இருசக்கர வாகனங்களை இடித்துவிட்டு சென்றது. இதில் 5-க்கும் மேற்பட்டோர் லேசான காயமடைந்தனர். இதனிடையே இந்திரா காந்தி சிலையில் சிக்னல் போடப்பட்டதால் அந்த கார் தொடர்ந்து செல்ல முடியாமல் போக்குவரத்தில் சிக்கியது. உடனே அந்த காரை பின்தொடர்ந்து வந்த பொதுமக்கள் காரில் இருந்து ஓட்டுநரை இறக்கினர். அப்போது அவரும், காரில் வந்த அவரது நண்பர்களும் மதுபோதையில் இருந்தது தெரியவந்தது. இதையடுத்து பொதுமக்கள் சிலர் அவர்கள் மீது தாக்குதல் நடத்தினர்.</p>    <p>பின்னர் அவர்களை போக்குவரத்து போலீஸாரிடம் ஒப்படைத்தனர். காருடன் காவல் நிலையம் அழைத்துச் சென்ற போலீஸார் விசாரணை நடத்தினர். விசாரணையில் காரை ஓட்டி வந்தவர் சென்னையை சேர்ந்த கரண் (21) என்பதும், அவர் தனது நண்பர்கள் 7 பேருடன், புதுச்சேரி காலாப்பட்டில் உள்ள மத்திய பல்கலைக்கழகத்தில் படித்து வரும் நண்பரை பார்க்க வந்ததும் தெரியவந்தது. மேலும் நண்பரை பார்த்துவிட்டு மது குடித்துவிட்டு காரை ஓட்டிவந்து தாறுமாறாக இயக்கியதும் தெரிந்தது. இது சம்மந்தமாக போக்குவரத்து போலீஸார் வழக்குப் பதிவு செய்து விசாரணை நடத்தி வருகின்றனர்.</p>    <p> </p></p></p></div>  							 							  						
                
                            </section>
                    <section class="feeditem">
                <h2>
                    <a
                        class="itemtitle"
                        href="https://www.hindutamil.in/news/crime/1328078-3rd-time-bomb-threat-to-the-thousand-lights-mosque-police-investigation.html?frm=rss_more_article"
                    >ஆயிரம் விளக்கு மசூதிக்கு 3 நாளாக வெடிகுண்டு மிரட்டல்: போலீஸ் விசாரணை</a>
                </h2>

                                    <time datetime="2024-10-19 11:44:00">
                        2024-10-19 11:44:00                    </time>
                    <p></p>
                
                                    <p class="author">by: துரை விஜயராஜ்</p>
                
                <!-- Intentionally not escaping for html context -->
                <p><img src="https://static.hindutamil.in/hindu/uploads/news/2024/10/19/xlarge/1328078.jpg"></p> 							<div class="pgContent" data-id="tp"><p><strong>சென்னை: </strong>சென்னையில் உள்ள ஆயிரம் விளக்கு மசூதிக்கு தொடர்ந்து 3-வது நாளாக இன்றும் வெடிகுண்டு மிரட்டல் விடுக்கப்பட்டது. இது தொடர்பாக போலீஸார் விசாரணை நடத்தி வருகின்றனர்.</p>    <p>சென்னை ஆயிரம் விளக்கு பீட்டர்ஸ் சாலையில் பழமையான மசூதி உள்ளது. பல மாடங்களைக் கொண்ட நாட்டில் உள்ள மிகப்பெரிய மசூதிகளில் இதுவும் ஒன்றாகும். இந்நிலையில், ஆயிரம் விளக்கு மசூதியில் வெடி குண்டு வைத்திருப்பதாகவும், சிறிது நேரத்தில் வெடிக்க இருப்பதாகவும் சென்னை விமான நிலைய நிர்வாக அலுவலகத்துக்கு இன்று (அக்.19) காலை மின்னஞ்சல் ஒன்று வந்தது. இதைக் கண்ட விமான நிலைய அதிகாரிகள் இது குறித்து, அண்ணாசாலை காவல் நிலையத்துக்கு தகவல் தெரிவித்தனர்.</p>    <p>தகவலின் பேரில் அண்ணா சாலை காவல் ஆய்வாளர் மோகன் தாஸ் தலைமையிலான போலீஸார், வெடிகுண்டு நிபுணர்கள் மற்றும் மோப்ப நாய்களுடன் ஆயிரம் விளக்கு மசூதிக்கு விரைந்தனர். அங்கு, மசூதி முழுவதும் அனைத்து இடங்களிலும் வெடிகுண்டு நிபுணர்களுடன் போலீஸார் தீவிர சோதனை நடத்தினர். சோதனையின் முடிவில், சந்தேகத்துக்கு இடமாக எந்தவித பொருட்களும் மசூதியில் இல்லை எனத் தெரியவந்தது. மேலும், இது வெறும் புரளி என்றும் போலீஸாருக்கு தெரிய வந்தது. இதுதொடர்பாக போலீஸார் வழக்குப்பதிவு செய்து, வெடிகுண்டு மிரட்டல் விடுக்கப்பட்ட மின்னஞ்சல் முகவரியை ஆய்வு செய்து விசாரணை நடத்தி வருகின்றனர்.</p>    <p>ஏற்கெனவே, இந்த மசூதிக்கு கடந்த 16 மற்றும் 18-ம் தேதிகளில் 2 முறை தொடர்ந்து வெடிகுண்டு மிரட்டல் விடுக்கப்பட்டது. இதையடுத்து போலீஸார் 2 முறையும், மோப்ப நாய் உதவியுடன் மசூதியில் சோதனை செய்து வெடிகுண்டு ஏதும் கிடைக்காததால், அது புரளி என்பதை கண்டறிந்தனர். இந்நிலையில், இன்று 3 நாளாக அதே மசூதிக்கு வெடிகுண்டு மிரட்டல் விடுக்கப்பட்டு மின்னஞ்சல் அனுப்பியிருக்கும் சம்பவம் பரபரப்பை ஏற்படுத்தி உள்ளது.</p></p></p></div>  							 							  						
                
                            </section>
                    <section class="feeditem">
                <h2>
                    <a
                        class="itemtitle"
                        href="https://www.hindutamil.in/news/crime/1328076-fake-apple-iphones-for-sale-on-ritchie-street-chennai.html?frm=rss_more_article"
                    >சென்னை ரிச்சி தெருவில் போலி ஐபோன்கள் விற்பனை - 6 பேரிடம் போலீஸ் விசாரணை</a>
                </h2>

                                    <time datetime="2024-10-19 11:40:00">
                        2024-10-19 11:40:00                    </time>
                    <p></p>
                
                                    <p class="author">by: துரை விஜயராஜ்</p>
                
                <!-- Intentionally not escaping for html context -->
                <p><img src="https://static.hindutamil.in/hindu/uploads/news/2024/10/19/xlarge/1328076.jpg"></p> 							<div class="pgContent" data-id="tp"><p><strong>சென்னை: </strong>சென்னை ரிச்சி தெருவில் போலி ஆப்பிள் ஐபோன்கள் விற்பனை செய்ததாக 6 பேரிடம் போலீஸார் விசாரணை நடத்தி வருகின்றனர். இது தொடர்பாக மேலும் மூவரை தேடி வருகின்றனர்.</p>    <p>சென்னை சூளைமேடு சங்கரியார் காலனியைச் சேர்ந்தவர் குமாரவேல் (49). இவர் மும்பையை தலைமையிடமாக கொண்டு செயல்படும் ஒரு தனியார் நிறுவனத்தில் பணிபுரிந்து வருகிறார். ஆப்பிள் ஐபோன்கள் போன்று போலியான பொருட்களை தயாரித்து விற்பனை செய்யும் நிறுவனம் மற்றும் கடைகளை கண்டறிந்து அவற்றின் மீது நடவடிக்கை எடுக்க, குமாரவேல் பணிபுரிந்து வரும் நிறுவனத்துக்கு ஆப்பிள் ஐபோன் நிறுவனம் அனுமதி அளித்துள்ளது.</p>    <p>அந்த வகையில், தமிழ்நாடு, <a href="https://www.hindutamil.in/news/india/1328070-over-20-flights-receive-bomb-threats-on-october-19-in-india.html">ஆந்திரா, கேரளா, கர்நாடகா</a> ஆகிய மாநிலங்களில் ஆப்பிள் ஐபோன்கள் போன்று போலியான பொருட்களை தயாரித்து விற்பனை செய்யும் நபர்களை கண்டுபிடித்து காவல் துறையிடம் குமாரவேல் ஒப்படைத்து வருகிறார். இந்நிலையில், சென்னை சிந்தாதிரிப்பேட்டை ரிச்சி தெருவில் <a href="https://www.hindutamil.in/news/india/1328061-sc-need-not-act-as-opposition-in-parliament-its-role-as-people-s-court-must-be-preserved-cji.html">ஆப்பிள் ஐபோன்கள் </a>போன்று போலியான பொருட்கள் விற்பனை செய்யப்படுவதாக குமாரவேலுக்கு தெரியவந்தது. இது குறித்து, சிந்தாதிரிப்பேட்டை போலீஸில் அவர் புகார் அளித்தார்.</p>    <p>புகாரின் பேரில், வழக்குப் பதிவு செய்த போலீஸார், ஆப்பிள் ஐபோன்கள் போன்று போலி பொருட்களை ரிச்சி தெருவில் விற்பனை செய்ததாக லட்சுமண்குமார் (27), உமேத் (28), கிஷோர் (22), ரவீந்தர் (35), அர்ஜூன் (22), இந்தர்சிங் (22) ஆகிய 6 பேரை காவல் நிலையம் அழைத்துச் சென்று விசாரணை நடத்தி வருகின்றனர். மேலும், தலைமறைவாக உள்ள ஹிரோசிங், ரமேஷ்பூரி, ராஜ்குமார் ஆகிய 3 பேரை தேடி வருகின்றனர்.</p></p></p></div>  							 							  						
                
                            </section>
                    <section class="feeditem">
                <h2>
                    <a
                        class="itemtitle"
                        href="https://www.hindutamil.in/news/crime/1328069-naxal-movement-west-zone-ig-inspects-masinagudi-areas.html?frm=rss_more_article"
                    >நக்சல் நடமாட்டம் தொடர்பாக மசினகுடி பகுதிகளில் மேற்கு மண்டல ஐஜி சோதனை</a>
                </h2>

                                    <time datetime="2024-10-19 11:11:00">
                        2024-10-19 11:11:00                    </time>
                    <p></p>
                
                                    <p class="author">by: ஆர்.டி.சிவசங்கர் </p>
                
                <!-- Intentionally not escaping for html context -->
                <p><img src="https://static.hindutamil.in/hindu/uploads/news/2024/10/19/xlarge/1328069.jpg"></p> 							<div class="pgContent" data-id="tp"><p><strong>மசினகுடி: </strong>மசினகுடி பகுதியில் நக்சல் நடமாட்டம் உள்ளதா என மேற்கு மண்டல காவல் துறை தலைவர் செந்தில் குமார் தலைமையில் போலீஸார் மசினகுடி மற்றும் சுற்றுவட்டார பகுதிகளில் இன்று (சனிக்கிழமை) சோதனை நடத்தினர்.</p>    <p>மேற்கு மண்டல காவல்துறை தலைவர் செந்தில் குமார் மற்றும் நீலகிரி மாவட்ட காவல் கண்காணிப்பாளர் என்.எஸ். நிஷா ஆகியோர் இன்று மசினகுடி காவல் நிலைய எல்லைக்குட்பட்ட கக்கனல்லா முதல் தெப்பக்காடு வரை நக்சல் தடுப்பு வேட்டை அலுவலக நக்சல் தடுப்பு பிரிவினருடன் இணைந்து சோதனை நடத்தினர். பின்னர், நீலகிரி மாவட்ட காவல் துறையில் பணிபுரிந்து வரும் நக்சல் தடுப்பு பிரிவினர்களுக்கு தேவையான உடற்பயிற்சி உபகரணங்களை மேற்கு மண்டல காவல் துறை தலைவர் வழங்கினார். கூடலூர் காவல் துணை கண்காணிப்பாளர் வசந்தகுமார் மற்றும் போலீஸார் உடன் இருந்தனர்.</p></p></p></div>  							 							  						
                
                            </section>
        
    </div>
 </body>
</html>
